---
layout: page
title: O blogu
permalink: /o-blogu/
header_order: 4
--- 

Rád jezdím po Evropě vlakem. Je to míň stresující (a ekologičtější) než letecká přeprava, míň namačkané než autobus a přístupnější než auto (aspoň pro mě, který řídil naposledy v osmnácti).

Na konci roku 2021 jsem po dvou letech covidových omezení chtěl někam vyrazit a začal jsem objevovat, kam všude se dá dostat vlakem. Od té doby jsem projel a pořád projíždím velkou část Evropy. Na tomhle blogu bych chtěl svoje výlety dokumentovat a vracet se i k těm, které jsem zaznamenával jen na sociální sítě.

Když čas a peníze dovolí, rád kromě běžných vlaků zkouším i noční přespávací, a občas přidám pro zpestření i trajekty. K cestování většinou používám „permanentku“ [Interrail](https://www.interrail.eu), se kterou je potřeba myslet jen na občasné povinné místenky. Víc o tom, jak Interrail funguje, píšu v článku [O Interrailu]({% link o-interrailu.markdown %}).

### Kdo jsem?
[Michal Zlatkovský](https://zlatkovsky.cz/). Dřív jsem psal do různých médií, dnes se živím programováním a mám podcast. Kromě vlaků mám rád kočky a pivo.
