---
layout: page
title: Nejhezčí tratě
permalink: /nejhezci-trate/
header_order: 1
toc: true
---
Rádi se jen tak vozíte vlakem a přemýšlíte, kde u toho budete mít nejhezčí výhledy? Chcete si naplánovat výlet tak, aby i cesta byla cíl? Tenhle subjektivní přehled nejhezčích vlakových tratí v Evropě je tu pro vás.

### Přes Alpy do Švýcarska: Transalpin Graz-Zürich
Každý den před desátou dopoledne vyjíždí z rakouského Grazu vlak Transalpin. Cestujícím poskytuje nádherné výhledy na alpské masivy, které zdolává po starých tratích, aby po necelých deseti hodinách dojel přes Lichtenštejnsko až do Švýcarska. Pro Čechy je to vcelku nenáročný vlakový zážitek: do Grazu se dá dostat přímo z Prahy i z Brna, opačným směrem se dá jednoduše jet přes Mnichov.

Z Rakouska do Švýcarska jezdí spoje často, ale snad všechny ostatní vlaky objíždějí Alpy rychlejší tratí přes Neměcko. Transalpin jede přímo skrz střed a západ Rakouska, kde obsluhuje horská městečka a letoviska. Pro ty, kteří si na něj udělají část, má ještě jednu výhodu: pokud máte jízdenku do první třídy, můžete jet švýcarským panoramatickým vagónem s obřími okny, odkud můžete obdivovat Alpy.

Vlak jede každý den i směrem z Zürichu, ale pokud jedete z Rakouska, vyplatí se jet v létě. Jedna z nejhezčích částí je až na konci před Lichtenštejnskem, kdy už v zimních měsících z okna nic neuvidíte.

### Švýcarské tratě
Švýcarsko je zrádná země: sice nesmyslně drahá, ale má nejen nejlíp fungující systém vlaků, ale taky nejmalebnější tratě.

Moje nejoblíbenější je ta, po které jezdí turistický Bernina Express, z Churu do italského Tirana. Je to jediná alpská trať, která hory nepřekonává dlouhými tunely, ale vyšplhá až na jejich hřebeny. Je zapsaná v UNESCO a v Bernina Expressu, který po ní jezdí, vám z reproduktorů pouští zajímavosti o místech, kterými projíždí. Místa v jeho panoramatických vagónech se musí draze rezervovat, ale v čele vlaku je i obyčejný vagón, kam si můžete sednout jen tak - a výhled máte skoro stejný. Po trase navíc jezdí i běžné lokálky.  

Na Bernina Express navazuje trať přes celý jih Švýcarska, kterou z větší části obsluhuje společnost Matterhorn Gotthard Bahn. Jezdí po ní zážitkový Glacier Express, kde je rezervace ještě dražší než v Bernině, ale i spousta běžných vlaků. Na východě začíná v Churu, kde Bernina Express končí. Pokračuje na západ přes vysokohorskou část (nejvyšší stanice je ve výšce 2044 metrů nad mořem) do Vispu a pak úžasnou slepou odbočkou do Zermattu pod Matterhornem, na který se dá vyjet nejvyšší evropskou lanovkou. Stojí za to si ji projet celou.

Hodně se propaguje taky trať, která má marketingový název Golden Pass. Vede z Luzernu nedaleko Zürichu přes Interlaken a Zweisimmen do Montreux u Ženevy. Cesta je od Alp trochu severněji, takže hory jsou spíš v dálce. Projíždíte napřed kolem jezer, pak se trať vine kopci a nakonec sjíždí do Montreux s výhledem na Ženevské jezero. Tak ohromující jako předtím zmíněné trati mi nepřijde (a taky musíte několikrát přestupovat), ale pokud máte ve Švýcarsku čas, určitě taky stojí za to.

Za zmínku stojí i Centovalli Express, který jede z italského příhraniční městečka Domodossola do Locarna v italské části Švýcarska. Vlak stoupá vysoko nad Domodossolu a jede podél rokle po vysokých viaduktech až k locarnskému jezeru Lago Maggiore. Na webu z něj dělají turistický zážitek, ale jinak vlak funguje jako běžná lokálka spojující těžko dostupné horské vesničky v Itálii.

Ve Švýcarsku jsou vlaky hodně drahé, takže se tam obzvlášť vyplatí [Interrail]({% link o-interrailu.markdown %}). Platí skoro všude, ale existuje pár výjimek, hlavně dvě vysokohorské tratě: na Jungfraujoch a Gornergrat. Trať na Jungfraujoch je vůbec nejvyšší v Evropě, ale většinu času jede vlak v tunelu. Ta na Gornergrat stojí za to i v průběhu cesty - z Zermattu za půl hodiny překoná 1500 metrů převýšení a když je hezké počasí, dohlédnete na nejvyšší hory v Alpách. Cílová stanice je 3089 metrů nad mořem.

### Z Česka do Polska: Tanvald-Szklarska Poreba-Jelenia Gora
Jednu malebnou horskou trať máme i v Česku. Zároveň je to levný zážitek: v nádražce v Tanvaldu si můžete dát pivo, které ještě v roce 2023 stálo 25 korun, a pokračovat přes Krkonoše do Polska. Vlak cestou na hranice vystoupá do necelých 900 metrů nad mořem do Szklarske Poreby, odkud se dá s výhledem na vrcholky Krkonoš dojet dál do polské Jelení Hory.

<!--
### Italské pobřeží, přes Monako do Cannes
Mezi italsko a francouzským Nice vede pobřežní trať, místy tak těsně podél moře, že to vypadá, že do něj vlak snad spadne. Po cestě se dá vystoupit v Monaku nebo v Cannes, dějišti slavného filmového festivalu.

### Vlakovým trajektem na Sicílii
Dnes už zbývá jediné místo, kde si v Evropě vyzkoušet dopravní zvláštnost: vlakový trajekt. Když si zaplatíte místenku ve Frecciarosse (stojí 10 euro), můžete se dostat přes celou Itálii až na Sicílii. Kromě toho, že italské rychlovlaky jsou asi nejlepší v Evropě - jet mezi Římem a Neapolí asi 300 km/h je dost zážitek - je součástí cesty právě i trajekt přes Messinskou úžinu. Na ten se vlak nalodí a stráví tam zhruba hodinu, během které se technicky musí vystoupit, ale reálně vás nikdo nenutí. Byla by ale škoda nepodívat se na moře.  

### Z Nimes do Clermont-Ferrand
Jedna hezká trať je kupodivu i ve Francii. Jednou nebo dvakrát denně jede po staré trati mezi Nimes a Clermont-Ferrand motorák, který překonává divokou trasu atd.

### Do Skandinávie přes Öresundský most ==
Další dobrá trať pro začínající vlakové dobrodruhy vede z německého Hamburku do Kodaně a dál do Švédska. Přes jednotlivé dánské ostrovy do Kodaně vede série mostů/tunelů?.... Vrcholem je pak Öresundský most, kde vlaky jezdí teprve od roku XXXX. Přes X km dlouhý most jedou vlaky do Malmö hned na druhé straně i naklápěcí X1000 rovnou do Stockholmu.

Přímý vlak z Hamburku bývá hodně plný, vyplatí se buď pořídit nepovinné místenky, nebo se radši projet sérii lokálních vlaků. Od roku 2024 má pak fungovat přímý vlak Praha-Kodaň.

### Norské tratě: Trondheim, Bergen, Stavanger
V Norsku je podobně jako ve Švýcarsku ohromující příroda. Vlaky se šinou podél hor a fjordů, přejíždějí zasněžené oblasti i XXX. 

Asi nejznámější je trať z Osla do Bergenu. Odbočka na Flam

Míň turistická, ale o nic míň hezká je trať Oslo-Stavanger.

Oboje jde spojit - mezi Bergenem a Stavangerem jezdí autobusy i trajekt.

Na sever pak vede o nic míň hezká trať z Osla do Trondheimu. Z něj se pak dá odbočit na východ zpět do Švédska.

Místenky do norských vlaků se dají zařídit jen na místě nebo předem po telefonu (nadiktujete mail a číslo karty, místenky přijdou mailem, první třída je zdarma), ale druhá možnost se přinejmenším u tratě Oslo-Bergen dost vyplatí - spojení bývá hodně vytížené.

### Inlandsbanan: Na sever švédským vnitrozemím
Vyloženě turistický vlak jezdí jen v létě mezi Morou a Gällivare. Ve vlaku je průvodce, který říká zajímavosti o okolí, a dělá se pár zastávek na nákup suvenýrů a fotku na polárním kruhu. Trať na dvou úsecích překoná XX kilometrů. Místenky jsou teoreticky nepovinné, ale minimálně v úseku mezi Östersundem a Gällivare - vlak je malý motorák a reálně hrozí, že se nevejdete.

### Vlakem do Finska: Haparanda/Tornio
Evropská vlaková specialita je dojet do Finsku po souši. To je možné až od roku 2021, kdy začaly jezdit vlaky do Haparandy. Tam se můžete pokochat nejsevenější Ikeou na světě a přejít pár kilometrů na odlehlou zastávku Torio itäinen, odkud jede noční vlak do Helsinek.

### Eurostar: Rychlovlak do Anglie ==

### West Highland Line: Na Skye přes viadukt z oblíbeného mileniálního filmu ==

### Bar-Bělehrad
-->
