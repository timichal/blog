---
layout: page
title: O Interrailu
permalink: /interrail/
---

Interrail je jízdenka, která platí prakticky v celé Evropě - nejen v Evropské unii, ale i v Británii a Irsku, Norsku, Švýcarsku nebo Turecku. Koupíte si ji v e-shopu a můžete ji aktivovat kdykoliv během následujícího roku. Jde ji koupit na různou dobu, od čtyř dní v rámci jednoho měsíce po tři celé měsice. Nejoblíbenější varianta na sedm dní v rámci měsíce stojí dospělého 335 euro, tedy něco přes 8 tisíc korun. Pokud je vám míň než 28 let, máte ale třetinovou slevu. K tomu můžete připočíst i časté slevy o 10 i 15 procent - ty pravidelně bývají na jaře a na konci roku, občas i jindy.

Svou cestu s Interrailem si spravujete v mobilní aplikaci, kde jízdenku aktivujete na vybrané období a vkládate vlaky, kterými chcete jet. Cestovatelský ideál Interrailu je, že stačí v aplikaci vybrat libovolný vlak, naskočit a bez dalších starostí jet. Reálně je to ale složitější - pokud chcete ve většině západoevropských zemí nejen pomalé regionální vlaky, ale i rychlovlaky, potřebujete na ně rezervace. V lepším případě jdou udělat online, někde, hlavně ve Španělsku a Francii, ale většinou jen na nádražní přepážce. 
